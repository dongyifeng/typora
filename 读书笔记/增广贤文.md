

> 逢人且说三分话，未可全抛一片心。
>
> 有意栽花花不发，无心插柳柳成荫。
>
> 画龙画虎难画骨，知人知面不知心。



> 流水下滩非有意，白云出岫本无心。



> 路遥知马力，日久见人心。

> 相见易得好，久住难为人。

> 谁人背后无人说，哪个人前不说人！





> 未曾清贫难成人，不经挫折永天真。
>
> 人情似纸张张薄，世事如棋局局新。
>
> 贫居闹市无人问，富在深山有远亲。
>
> 不信但看筵中酒，杯杯先劝有钱人。



> 来如风雨，去似微尘。
>
> 长江后浪推前浪，世上新人攒旧人。
>
> 近水楼台先得月，向阳花木易为春。
>
> 古人不见今时月，今月曾经照古人。
>
> 先到为君，后到为臣。
>
> 莫道君行早，更有早行人。



> 一切都是命，半点不由人。
>
> 一年之计在于春，一日之计在于晨。
>
> 一家之计在于和，一生之计在于勤。
>
> 责人之心责己，恕己之心恕人。



> 来说是非者，便是是非人。
>
> 远水难救近火，冤亲不如近邻。
>
> 有酒有肉多兄弟，急难何曾见一人。



> 若要断酒法，醒眼看醉人。
>
> 求人须求大丈夫，济人须济急时无。
>
> 久住令人贱，频来亲也疏。
>
> 酒中不语真君子，财上分明大丈夫。

> 好事不出门，坏事传千里。
>
> 若要人不知，除非己莫为。
>
> 为人不做亏心事，半夜敲门心不惊。



> 是非只为多开口，烦恼皆因强出头。
>
> 忍得一时之气，免得百日之忧。

> 儿孙自有儿孙福，莫为儿孙作马牛。
>
> 人生不满百，常怀千岁忧。
>
> 今朝有酒今朝醉，明日愁来明日忧。
>
> 人贫不语，水平不流。

> 但将冷眼看螃蟹，看它横行到几时。